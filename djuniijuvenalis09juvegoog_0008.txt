ficata& 3-61‘37 χαί-4,,

D. JUNII JUVENALIS

inumeris

SATIRARUM

LIBER PRIMUS. '

SATIRA I.

Sensus ego auditor tantum? nunquamne reponam,
Vexatus toties rauci Theseide Codri?

Impune ergo mihi recitaverit ille togatas,
Hic elegos? impune diem consumpserit ingens
Telephus, aut summi plenu jam margine libri 5
Scriptus, et in tergo, nec dum finitus, Orestes?

Nota magis nulli domus est sua, quam mihi lucus
Martis, et AEoliis vicinum rupibus antrum
Vulcani. Quid agant venti, quas torqueat umbras

AEacus, unde alius furtivae devehat aurum 10 ’

Pelliculae, quantas jaculetur Monychus ornos,
Frontonis platani, convulsaque marmora clament
Semper, et assiduo ruptae lectore columnae.

Exspectes eadem a summo minimoque poeta!
1

 

